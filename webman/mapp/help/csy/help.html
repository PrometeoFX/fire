<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">
</head>
<body>
<br>
<p>
Aplikace DSM mobile umožňuje uživateli <b>admin</b> v systému DSM (nebo uživateli patřícímu do skupiny <b>administrators</b>) spravovat nastavení systému DSM a kontrolovat informace o systému DSM pomocí přístroje se systémem iOS<sup>®</sup> (iPhone<sup>®</sup>, iPad<sup>®</sup> nebo iPod touch<sup>®</sup>) nebo Android<sup>®</sup>. Tato nápověda k aplikaci DSM mobile obsahuje následující témata a zdroje, které vám pomohou s prvními kroky.
</p>
<h2><a name="login" href="javascript:SYNO.Utils.ToggleContent('login');" >Přihlášení a odhlášení</a></h2>
<div name="contents" id="login" class="x-hidden-display">
<p>
Po připojení k systému DSM s webovým prohlížečem v přístroji se systémem iOS nebo Android uvidíte přihlašovací obrazovku, na které můžete zadat údaje pro účet v systému DSM.
</p>
<h4>Přihlášení do aplikace DSM mobile:</h4>

<p>Zadejte přihlašovací údaje pro účet v systému DSM a klepněte na možnost <b>Přihlásit</b>. Pokud chcete přihlašovací údaje uložit a příště se přihlásit automaticky, zapněte před přihlášením přepínač <b>Pamatovat</b>.</p>

<h4>Odhlášení z aplikace DSM mobile:</h4>
<p>
Po přihlášení do aplikace DSM mobile uvidíte úvodní stránku (iPhone / iPod touch nebo telefon se systémem Android) nebo levý panel (iPad nebo tablet se systémem Android) obsahující seznam možností a mobilních aplikací Synology nainstalovaných v přístroji se systémem iOS nebo Android. Klepnutím na možnost <b>Odhlásit</b> se odhlásíte a vrátíte se na přihlašovací obrazovku.
</p>
</div>

<h2><a name="user" href="javascript:SYNO.Utils.ToggleContent('user');" >Správa uživatelů systému DSM</a></h2>
<div name="contents" id="user" class="x-hidden-display">
<p>
Klepnutím na možnost <b>Uživatel</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) zobrazíte seznam uživatelů.
</p>
<h4>Vytvoření uživatele:</h4>

<ol>
<li>
Klepněte na možnost <b>+</b> a potom zadejte uživatelské jméno, heslo a e-mailovou adresu nového uživatele.
</li>
<li>
Pokud zapnete možnost <b>Odeslat upozornění</b>, na e-mailovou adresu uživatele bude po vytvoření uživatelského účtu v systému DSM zaslána zpráva s upozorněním. <br><span class="note_head">Poznámka: </span>Před odesláním upozornění se ujistěte, že byla ve stanici DiskStation nakonfigurována nastavení upozornění. Pokud chcete změnit nastavení, přihlaste se do desktopové verze systému DSM pomocí webového prohlížeče v počítači a přejděte do části <b>Hlavní nabídka</b> > <b>Ovládací panel</b> > <b>Upozornění</b> > <b>E-mail</b>.
</li>

<li>
Klepnutím na možnost <b>Hotovo</b> zadání potvrdíte, klepnutím na možnost <b>Storno</b> postup zrušíte.
</li>
</ol>
<h4>Rychlé nalezení uživatele:</h4>
<p>Zadejte jméno uživatele do pole hledání.</p>
<h4>Úprava údajů uživatele:</h4>
<ol>
<li>
Klepněte na jméno uživatele a proveďte toto:
<ul>
<li>
Změňte jméno nebo heslo uživatele v polích <b>Jméno</b> a <b>Heslo</b>.
</li>
<li>
Aktivujte možnost <b>Zakázat</b>, pokud chcete uživatele zakázat. Uživatele můžete povolit později bez toho, abyste ztratili jejich nastavení.
</li>
<li>
Pokud chcete přidat uživatele do skupiny <b>admin</b>, zapněte možnost <b>Administrator</b>. Každý uživatel patřící do skupiny <b>admin</b> bude mít oprávnění správce pro úpravu nastavení systému DSM s aplikací DSM mobile nebo přes webový prohlížeč v počítači.
</li>
</ul>
<li>
V části <b>Oprávnění</b> proveďte libovolný z následujících postupů a klepněte na možnost <b>Zpět</b>:
<ul>
<li>
Klepněte na možnost <b>Sdílená složka</b> a klepnutím na název sdílené složky upravte přístupová oprávnění uživatele: <b>Čtení/zápis</b>: Uživatel může měnit soubory a podsložky sdílené složky; <b>Jen pro čtení</b>: Uživatel má přístup k souborům a podsložkám sdílené složky, ale nemůže v nich provádět změny; <b>Žádný přístup</b>: Uživatel nemá přístup k souborům a podsložkám ve sdílené složce. <br> <span class="note_head">Poznámka: </span>V případě konfliktu oprávnění je priorita oprávnění následující: <span class="note_content">Žádný přístup > Čtení/zápis > Jen pro čtení</span>.
</li>
<li>
Pokud chcete změnit přístupová oprávnění uživatele pro aplikace systému DSM, klepněte na možnost <b>Aplikace</b>.
</li>
</ul>
</li>
<li>
Klepnutím na možnost <b>Hotovo</b> zadání potvrdíte, klepnutím na možnost <b>Storno</b> postup zrušíte.
</li>
</ol>
</div>


<h2><a name="shared" href="javascript:SYNO.Utils.ToggleContent('shared');" >Správa sdílených složek</a></h2>
<div name="contents" id="shared" class="x-hidden-display">
<p>
Klepnutím na možnost <b>Sdílená složka</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) zobrazíte seznam sdílených složek ve stanici DiskStation.
</p>
<h4>Vytvoření sdílené složky:</h4>
<ol>
<li>
Klepněte na možnost <b>+</b> a potom zadejte název nové složky.
</li>
<li>
Klepnutím na možnost <b>Hotovo</b> zadání potvrdíte, klepnutím na možnost <b>Storno</b> postup zrušíte.
</li>
</ol>
<h4>Úprava sdílené složky:</h4>
<p>
Klepněte na název sdílené složky a proveďte toto:
</p>
<ul>
<li>
Změňte název sdílené složky v poli <b>Název</b>.
</li>
<li>
V části <b>Oprávnění</b> klepněte na možnost <b>Uživatel</b> a po klepnutí na uživatele budete moci změnit přístupová oprávnění uživatele pro sdílenou složku: <b>Čtení/zápis</b>: Uživatel může měnit soubory a podsložky sdílené složky; <b>Jen pro čtení</b>: Uživatel má přístup k souborům a podsložkám sdílené složky, ale nemůže v nich provádět změny; <b>Žádný přístup</b>: Uživatel nemá přístup k souborům a podsložkám ve sdílené složce. <br> <span class="note_head">Poznámka: </span>V případě konfliktu oprávnění je priorita oprávnění následující: <span class="note_content">Žádný přístup > Čtení/zápis > Jen pro čtení</span>.
</li>
</ul>
</div>


<h2><a name="services" href="javascript:SYNO.Utils.ToggleContent('services');" >Zapnutí služeb</a></h2>
<div name="contents" id="services" class="x-hidden-display">
<p>
Klepnutím na možnost <b>Služba</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) můžete zapnout nebo vypnout služby stanice DiskStation.
</p>
<h4>Správa síťových služeb stanice DiskStation:</h4>
<ol>
<li>
Zapněte nebo vypněte následující služby:
<ul>
<li>
<b>Souborová služba Windows</b> umožňuje stanici DiskStation fungovat v místní síti jako souborový server Windows (CIFS).
</li>
<li>
<b>Souborová služba Mac</b> umožňuje stanici DiskStation fungovat v místní síti jako souborový server Mac (AFP).
</li>
<li>
<b>Služba NFS</b> umožňuje linuxovým klientům v místní síti přistupovat k datům ve stanici DiskStation.
</li>
<li>
<b>Tiskárna Bonjour</b> umožňuje klientům se systémem Mac tisknout na USB tiskárnách připojených ke stanici DiskStation.
</li>
<li>
<b>Mediální server</b> umožňuje domácím zařízením DLNA/UPnP v místní síti procházet a přehrávat multimediální obsah ve stanici DiskStation.
</li>
<li>
<b>iTunes</b> umožňuje klientům iTunes v místní síti procházet a přehrávat hudbu a videa ve stanici DiskStation.
</li>
</ul>
</li>
<li>
Potvrďte nastavení klepnutím na možnost <b>Hotovo</b>.
</li>
</ol>
<h4>Správa internetových služeb stanice DiskStation:</h4>
<ol>
<li>
Zapněte nebo vypněte následující služby:
<ul>
<li>
<b>Automatický blok</b> umožňuje zabránit pokusům o neoprávněné přihlášení.
</li>
<li>
<b>FTP</b> umožňuje stanici DiskStation fungovat jako FTP server.
</li>
<li>
<b>Webové služby</b> umožňují hostovat ve stanici DiskStation webové stránky (s podporou PHP+MySQL).
</li>
<li>
<b>WebDAV</b> umožňuje klientským programům spravovat a upravovat soubory ve stanici DiskStation přes protokol HTTP.
</li>
<li>
<b>WebDAV (HTTPS)</b> umožňuje klientským programům spravovat a upravovat soubory ve stanici DiskStation přes protokol HTTPS.
</li>
<li>
<b><a name="filestationservice"></a>File Station</b> je webová aplikace, která umožňuje spravovat soubory ve stanici DiskStation přes vlastní port bez toho, abyste se přihlásili do systému DSM.
</li>
<li>
<b>File Station (HTTPS)</b> umožňuje připojit se k aplikaci File Station přes protokol HTTPS.
</li>
<li>
<b>Surveillance Station</b> je webová aplikace, která dokáže spravovat IP kamery a chránit tak váš domov nebo pracovní prostředí.
</li>
<li>
<b>Audio Station</b> je webová aplikace, která umožňuje přístup k hudební knihovně ve stanici DiskStation.
</li>
<li>
<b>Photo Station</b> je online fotoalbum s integrovaným blogem uložené ve stanici DiskStation.
</li>
<li>
<b><a name="downloadsationservice"></a>Download Station</b> (BT/HTTP/FTP/NZB/RSS) je webová aplikace, která pomáhá stahovat soubory z Internetu do stanice DiskStation.
</li>
<li>
<b>eMule</b> dodává aplikaci Download Station podporu služby eMule.
</li>
</ul>
</li>
<li>
Potvrďte nastavení klepnutím na možnost <b>Hotovo</b>.
</li>
</ol>
<p>
<span class="note_head">Poznámka: </span> Více informací o výše uvedených službách naleznete v následujících zdrojích:
</p>
<ul>
<li>
<b>Nápověda aplikace DSM</b> (tu naleznete po přihlášení do desktopové verze systému DSM s webovým prohlížečem počítače v části <b>Hlavní nabídka</b> > <b>Nápověda aplikace DSM</b>)
</li>
<li>
<b>Uživatelská příručka Synology DiskStation</b> (k dispozici v <a href="http://www.synology.com/support/download.php" target="_blank">Centru pro stahování</a> společnosti Synology)
</li>
</ul>
</div>

<h2><a name="services" href="javascript:SYNO.Utils.ToggleContent('block');" >Správa automatického bloku</a></h2>
<div name="contents" id="block" class="x-hidden-display">
<p>
Klepnutím na možnost <b>Automatický blok</b> na úvodní stránce (iPhone / iPod touch nebo telefon se systémem Android) nebo na levém panelu (iPad nebo tablet se systémem Android) můžete zabránit neoprávněnému přihlášení.
</p>
<h4>Povolení automatického bloku:</h4>
<ol>
<li>Automatický blok povolíte zapnutím možnosti <b>Povoleno</b>.</li>
<li>Zadejte hodnoty pro položky <b>Doba pokusu</b> a <b>Během (minuty)</b>. IP adresa bude blokována po nastaveném počtu neúspěšných pokusů o přihlášení během určitého počtu minut.</li>
<li>Odblokování IP adresy po určitém počtu dní provedete zadáním možnosti <b>Dny blokování</b>. IPokud zadáte hodnotu „0“, blokovaná IP adresa bude blokována na neurčitou dobu do doby odstranění se seznamu blokovaných položek.</li>
<li>
Pokud chcete provést správu seznamu blokovaných položek nebo odebrat IP adresu ze seznamu, klepněte na možnost <b>Seznam blokování</b>.
</li>
<li>
Klepněte na možnost <b>Hotovo</b>.
</li>
</ol>
</div>
<h2><a name="services" href="javascript:SYNO.Utils.ToggleContent('package');" >Správa centra balíčků</a></h2>
<div name="contents" id="package" class="x-hidden-display">
<p>Společnost Synology integrovala aplikace třetích stran a aplikace vytvořené společností Synology do balíčků, které lze snadno instalovat a spravovat ve stanici DiskStation.</p>
<h4>Správa Centra balíčků:</h4>
<p>
Pokud chcete upravit balíčky, přihlaste se do desktopové verze systému DSM pomocí webového prohlížeče v počítači a přejděte do části <b>Hlavní nabídka</b> > <b>Centrum balíčků</b>. Podrobné informace naleznete v Nápovědě.
</p>
<h4>Spuštění nebo pozastavení instalovaných balíčků:</h4>
<ol>
<li>
Spuštění nebo pozastavení provedete zapnutím nebo vypnutím vypínače.
</li>
<li>
Klepněte na možnost <b>Hotovo</b>.
</li>
</ol>
</div>

<h2><a name="sysinfo" href="javascript:SYNO.Utils.ToggleContent('sysinfo');" >Prohlížení informací o systému</a></h2>
<div name="contents" id="sysinfo" class="x-hidden-display">
<p>
Klepnutím na možnost <b>Info o systému</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) získáte přehled o stavu stanice DiskStation.
</p>
<h4>Zobrazení systémových informací stanice DiskStation:</h4>
<ol>
<li>
Proveďte jeden z následujících kroků:
<ul>
<li>
Klepnutím na možnost <b>Obecné</b> zobrazíte základní informace o stanici DiskStation včetně sériového čísla, názvu modelu, množství fyzické paměti, verze systému DSM a také informací o čase a teplotě.
</li>
<li>
Klepnutím na možnost <b>Síť</b> zobrazíte síťovou konfiguraci stanice DiskStation a stav jednotlivých síťových rozhraní.
</li>
<li>
Klepnutím na možnost <b>Úložiště</b> zobrazíte informace o využití svazků stanice DiskStation.
</li>
</ul>
</li>
<li>
Klepnutím na tlačítko <b>Aktualizovat</b> v pravém horním rohu informace o systému aktualizujete.
</li>
</ol>
</div>


<h2><a name="resourcemonitor" href="javascript:SYNO.Utils.ToggleContent('resourcemonitor');" >Sledování systémových zdrojů</a></h2>
<div name="contents" id="resourcemonitor" class="x-hidden-display">
<p>
Klepnutím na možnost <b>Sledování zdrojů</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) můžete sledovat využití procesoru a paměti stanice DiskStation.
</p>
</div>

<h2><a href="javascript:SYNO.Utils.ToggleContent('log');">Zobrazení protokolů nebo aktuálních připojení</a></h2>
<div name="contents" id="log" class="x-hidden-display">
<p>Klepnutím na možnost <b>Protokol</b> na úvodní stránce (iPhone / iPod touch nebo telefon se systémem Android) nebo v levém panelu (iPad nebo tablet se systémem Android) můžete monitorovat aktuální připojení nebo protokoly služeb stanice DiskStation.</p>
<h4>Monitorování aktuálních připojení:</h4>
Klepněte na možnost <b>Aktuální připojení</b> v části <b>Monitorovat</b>, kde zobrazíte seznam uživatelů, kteří mají v současnosti přístup ke službám stanice DiskStation.
<h4>Zobrazení záznamů protokolu určité služby:</h4>
<p>
Klepněte na některou z položek v části <b>Protokoly událostí</b> nebo <b>Protokoly přenosu souborů</b>, kde naleznete seznam příslušných protokolů.
</p>

</div>
<h2><a href="javascript:SYNO.Utils.ToggleContent('launch');">Spuštění mobilních aplikací</a></h2>
<div name="contents" id="launch" class="x-hidden-display">
<p>
Aplikace DSM mobile nabízí praktické místo pro spouštění mobilních aplikací Synology nainstalovaných v přístroji se systémem iOS nebo Android.
</p>
<h4>Spuštění mobilní aplikace Synology s aplikací DSM mobile:</h4>
<p>
Klepněte na libovolnou z následujících aplikací v dolní části úvodní stránky (iPhone / iPod touch nebo telefon se systémem Android) nebo levého panelu (iPad nebo tablet se systémem Android):
</p>
<ul>
<li>
<b>DS photo+</b> (k dispozici, když je zapnutá služba <b>Photo Station</b>)
</li>
<li>
<b>DS audio</b> (k dispozici, když je zapnutá služba <b>Audio Station</b>)
</li>
<li>
<b>DS cam</b> (k dispozici, když je zapnutá služba <b>Surveillance Station</b>)
</li>
<li>
<b>DS file</b> (k dispozici, když je zapnutá služba <b>WebDAV</b>)
</li>
</ul>
<p>
<span class="note_head">Poznámka: </span>Více informací o těchto aplikacích můžete nalézt v nápovědě doprovázející aplikace.
</p>
</div>


<h2><a name="restart" href="javascript:SYNO.Utils.ToggleContent('restart');">Nastavení akce stanice DiskStation<br><span style="font-size:80%;">(restartování, vypnutí nebo zvukový signál)</span></a></h2>
<div name="contents" id="restart" class="x-hidden-display">
<p>
Aplikace DSM mobile umožňuje restartovat nebo vypnout stanici DiskStation pomocí přístroje se systémem iOS nebo Android. Pokud se v okolí nachází více stanic DiskStation, můžete rychle identifikovat svou stanici DiskStation tím, že si vyžádáte, aby přehrála zvukový signál.
</p>
<h4>Nastavení akce stanice DiskStation:</h4>
<ol>
<li>
Klepněte na akční tlačítko v pravém horním rohu úvodní stránky (iPhone / iPod touch nebo telefon se systémem Android) nebo levého panelu (iPad nebo tablet se systémem Android).
</li>
<li>
Proveďte jeden z následujících kroků:
<ul>
<li>
Klepněte na možnost <b>Restartovat</b> a potom restartujte stanici DiskStation klepnutím na možnost <b>Ano</b>.
</li>
<li>
Klepněte na možnost <b>Vypnout</b> a potom vypněte stanici DiskStation klepnutím na možnost <b>Ano</b>.
</li>
<li>
Klepnutím na možnost <b>Najít</b> zašlete stanici DiskStation požadavek na přehrání zvukového signálu. Zvukový signál ukončíte klepnutím na tlačítko <b>OK</b>.
</li>
</ul>
</li>
</ol>
</div>
<h2><a name="desktopedition" href="javascript:SYNO.Utils.ToggleContent('desktopedition');">Přepnutí na desktopovou verzi systému DSM</a></h2>
<div name="contents" id="desktopedition" class="x-hidden-display">
<p>
Klepněte na akční tlačítko v pravém horním rohu levého panelu a potom přepněte na desktopovou verzi systému DSM klepnutím na možnost <b>Vydání pro stolní počítače</b>.</p>
</div>

<h2><a href="javascript:SYNO.Utils.ToggleContent('contents11');">Další informace</a></h2>
<div name="contents" id="contents11" class="x-hidden-display">
<p>Pokud potřebujete informace pro řešení problémů nebo máte zájem o více informací o společnosti Synology, klepněte na následující odkazy na online zdroje společnosti Synology:
</p>
<ul>
<li>
<a href="https://www.synology.com/knowledgebase/faq" target="_blank">Časté otázky</a>
</li>
<li>
<a href="http://forum.synology.com/wiki" target="_blank">Wiki</a>
</li>
<li>
<a href="http://forum.synology.com" target="_blank">Fórum</a>
</li>
<li>
<a href="http://www.synology.com/support/download.php" target="_blank">Centrum pro stahování</a>
</li>
<li>
<a href="https://account.synology.com/support/support_form.php" target="_blank">Technická podpora</a>
</li>
</ul>
</div>
<h2><a href="javascript:SYNO.Utils.ToggleContent('contents12');">Informace</a></h2>
<div name="contents" id="contents12" class="x-hidden-display">
<p>
<p>Copyright © 2004-2015 Synology Inc. Všechna práva vyhrazena.</p>
<p> Veškeré tituly, autorská práva a ostatní práva na duševní vlastnictví v Softwarovém produktu (mimo jiné relevantní média, obrázky, fotografie, animace, videa, zvuk, hudba, text a aplety, které jsou součástí Softwarového produktu), doprovodných příručkách a ostatních dokumentech a online nebo elektronických dokumentech (souhrnně „Softwarový produkt“) jsou majetkem společnosti Synology Inc. Pokud společnost Synology Inc. výslovně a písemnou formou neprohlásí něco jiného, žádné poskytnutí Softwarového produktu nepředstavuje jakoukoli licenci na výše uvedená práva.</p>
<p>Copyright ©</p>
<p> Autorská práva a ostatní práva na duševní vlastnictví související s multimediálními soubory, mimo jiné s fotografiemi, videozáznamy, hudbou, síťovými videozáznamy a elektronickými soubory, které uživatel uložil pomocí aplikací poskytnutých v rámci Softwarového produktu, jsou majetkem uživatele nebo jiných třetích stran.</p>
</p>
</div>
</body>
</html>