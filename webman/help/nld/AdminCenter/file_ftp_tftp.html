<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">

<title>TFTP/PXE</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>TFTP/PXE</h2>

<p>Met de opties in <strong>Configuratiescherm</strong> > <strong>Bestandsservices</strong> > <strong>TFTP/PXE</strong> kunt u de TFTP- en PXE-instellingen configureren.</p>

<h3>TFTP</h3>
<p>TFTP (Trivial File Transfer Protocol) is een eenvoudig protocol voor bestandsoverdracht dat doorgaans wordt gebruikt voor de overdracht van configuratie- of opstartbestanden in situaties waar verificatie niet is vereist. Door de TFTP-service in te schakelen, kan DiskStation opstartladers overdragen aan clientapparaten.</p>
<h4>Om TFTP-instellingen te wijzigen:</h4>
<ol>
<li>Schakel het selectievakje <strong>TFTP-service inschakelen</strong> in.</li>
<li>Geef in het veld <strong>TFTP-hoofdmap</strong> op welke map van DiskStation toegankelijk is voor TFTP-clients.</li>
<li>Klik op de knop <strong>Geavanceerde instellingen</strong> om de volgende instellingen te bekijken en te wijzigen:</li>
<ul>
<li><strong>Logboek van TFTP-bestandsoverdracht inschakelen:</strong> met deze optie kunt u de via TFTP overgedragen gegevens bijhouden.</li>
<li><strong>TFTP-clienttoestemming:</strong> selecteer de lees- en schrijfmachtigingen voor TFTP-clients. Wanneer <strong>Alleen lezen</strong> is geselecteerd, kunnen TFTP-clients enkel inhoud op de basismap bekijken. Wanneer <strong>Beschrijfbaar</strong> is geselecteerd, kunnen TFTP-clients de inhoud op de basismap wijzigen.</li>
<li><strong>Geautoriseerde clients:</strong> kies welke clients een verbinding mogen maken via TFTP. U kunt alle clients toestaan om een verbinding te maken door <strong>Alle verbindingen</strong> te selecteren. U kunt echter ook vastleggen welke clients een verbinding kunnen maken door een bereik van IP-adressen op te geven.</li>
</ul>
<li>Klik op <strong>Toepassen</strong> om de instellingen te wijzigen.</li>
</ol>


<h3>DHCP-service voor PXE instellen met uw DiskStation</h3>
<p>Naast TFTP biedt DiskStation ook de DHCP-service ten behoeve van een all-in-one PXE-installatie. Pre-boot Execution Environment (PXE) is een netwerkomgeving waarmee clientapparaten via een netwerkinterface kunnen worden opgestart in plaats van gegevensopslagapparaten (bv. harde schijven). Door PXE te implementeren, kan een boot loader-bestand op DiskStation worden opgeslagen en kunnen clientapparaten opstarten over het netwerk.</p>

<p>Om DHCP-services met uw DiskStation aan te bieden, moet het DHCP Server-pakket van Synology geïnstalleerd zijn.</p>

<h4>Om DHCP-service voor PXE in te stellen:</h4>
<ol>
<li>schakel het selectievakje <strong>DHCP-service op deze server voor PXE instellen</strong> in. Als het DHCP Server-pakket nog niet op uw DiskStation is geïnstalleerd, zal u worden gevraagd om het pakket te installeren.</li>
<li>Selecteer een opstartladerbestand uit de TFTP-basismap en geef andere DHCP-gerelateerde instellingen op.</li>
<li>Klik op <strong>Toepassen</strong> om de instellingen op te slaan.</li>
</ol>
</body>
</html>
