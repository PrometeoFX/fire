<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=UTF-8" />
<meta http-equiv="X-UA-Compatible" content="IE=edge,chrome=1">

<title>TFTP/PXE</title>


<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>TFTP/PXE</h2>

<p>Alternativene i <strong>Kontrollpanel</strong> > <strong>Filtjenester</strong> > <strong>TFTP/PXE</strong> lar deg konfigurere innstillinger for TFTP og PXE.</p>

<h3>TFTP</h3>
<p>Trivial File Transfer Protocol (TFTP, enkel filoverføringsprotokoll) er en enkel filoverføringsprotokoll som stort sett blir brukt til å overføre konfigurasjoner eller oppstartsfiler når autentisering ikke er påkrevd. Aktivering av TFTP-tjeneste lar DiskStation overføre oppstartslastere til klientenheter.</p>
<h4>Slik endrer du TFTP-innstillinger:</h4>
<ol>
<li>Merk av for <strong>Aktiver TFTP-tjeneste</strong>.</li>
<li>I feltet <strong>TFTP-rotmappe</strong> spesifiserer du hvilken mappe på DiskStation TFTP-klienter skal ha tilgang til.</li>
<li>Du kan klikke på knappen <strong>Avanserte innstillinger</strong> for å vise og endre følgende innstillinger:</li>
<ul>
<li><strong>Aktiver TFTP-filoverføringslogg:</strong> Dette alternativet lar deg holde styr på data som overføres via TFTP.</li>
<li><strong>TFTP-klienttillatelse:</strong> Velg lese- og skrivetillatelser for TFTP-klienter. Når <strong>Skrivebeskyttet</strong> er valgt, kan TFTP-klienter kun vise innholdet i rotmappen. Når <strong>Skrivbar</strong> er valgt, kan TFTP-klienter endre innholdet i rotmappen.</li>
<li><strong>Tillatte klienter:</strong> Velg hvilke klienter som skal ha tillatelse til å koble til via TFTP. Du kan gi tillatelse til alle klienter til å koble til ved å velge <strong>Alle tilkoblinger</strong>; eller så kan du begrense hvilke klienter som kan koble til ved å spesifisere IP-adresser.</li>
</ul>
<li>Når du har endret innstillingene, klikker du på <strong>Bruk</strong> for å lagre dem.</li>
</ol>


<h3>Sette opp DHCP-tjeneste for PXE med din DiskStation</h3>
<p>I tillegg til TFTP, kan DiskStation også tilby DHCP-tjeneste for å implementere et alt-i-ett PXE-oppsett. Pre-boot Execution Environment (PXE, utføringsmiljø før oppstart) er et nettverksmiljø som lar klientenheter starte opp ved bruk av et nettverksgrensesnitt i stedet for en datalagringsenhet (f.eks. harddisker). Når PXE tas i bruk, kan en oppstartslaster lagres på DiskStation, og klientenheten vil kunne starte opp over nettverket ved hjelp av oppstartslasteren.</p>

<p>For å kunne bruke DHCP-tjenester med DiskStation, må du sørge for at du har installert Synologys DHCP Server-pakke.</p>

<h4>Slik setter du opp DHCP-tjeneste for PXE:</h4>
<ol>
<li>Merk av for <strong>Sett opp DHCP-tjeneste på denne serveren for PXE</strong>. Du vil bli bedt om å installere DHCP Server-pakken hvis den ikke allerede er installert på din DiskStation.</li>
<li>Velg en oppstartslasterfil fra TFTP-rotmappen og spesifiser andre DHCP-relaterte innstillinger.</li>
<li>Klikk på <strong>Bruk</strong> for å lagre innstillingene.</li>
</ol>
</body>
</html>
